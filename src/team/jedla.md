---
name: "Jedla"
portrait: "jedla.jpg"
order: 6
---
Žiju v Brně, vystudoval jsem technickou kybernetiku. Pracuji na Akademii věd, kde se zabývám vývojem přesných laserových
metod měření. Ve volném čase chodím po horách, spím ve stanu na sněhu, jezdím na kole, lyžích, &hellip; Také rád vyrábím různé věci.

V Instruktorech Brno působím přibližně od roku 1993. Kromě toho jsem organizoval a lektoroval kurzy zážitkové pedagogiky pro učitele,
příležitostně spolupracuji na pořádání zážitkových akcí s dalšími organizacemi jako Prázdninová škola Lipnice a Česká cesta.

Kolem Tvrze se z většími či menšími přestávkami pohybuji už od jejího začátku v roce 1994, v posledních letech jako organizátor.
Na akci mám pod sebou řemesla, to znamená, že se starám, aby jednotliví řemeslní mistři měli podmínky ke své práci.
Sám se nejraději věnuji výrobě nožů.

Častěji pořádám spíše akce zaměřené futuristický (HiTech, 2001: Vesmírná odyssea, 2010: Vesmírná odyssea).
Moje působení na Tvrzi posazené do minulosti je zdánlivě výjimkou. Ve skutečnosti se mi na tom líbí hledání
nestandardních řešení, buď těch nových, která tu ještě nebyla, nebo těch, na která se již zapomnělo.

Kamarádi o mně říkají, že mám rád věci optimalizované. Nevím, jestli to je urážka nebo lichotka, ale nejspíš je to pravda.
